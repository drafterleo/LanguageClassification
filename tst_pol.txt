To wcale nie jest kolejna książka o dietach. Bo autorki, Urszula Mijakoska i Monika Stachura, diet nie uznają. Oczywiście tych funkcjonujących w pojęciu tradycyjnym. Kiedy te oznaczają kilkutygodniową mordęgę, tresowanie ciała, wprowadzanie wielu ograniczeń i znienawidzenie, zarówno siebie za brak konsekwencji, jak i autorów diety za stworzenie czegoś, co wcale nie gwarantuje dobrych efektów.
To do końca nie jest także książka o stresie, bo nie piszą jej psychologowie. Nie wchodzi ona w naszą głowę na tyle głęboko, jak wchodzić odważyłby się terapeuta czy lekarz. To książka o tym, że jedząc zdrowo, ograniczając złe, nerwowe nawyki, można czuć się ze sobą dobrze, wyglądać młodziej i mieć satysfakcję. Być z siebie zadowolonym. 

