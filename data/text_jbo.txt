ni'o ni'o la .omar.al.kai'an. goi ky. jbena fi lo panovobi moi nanca lo kulnrperso ke cmalu tcadu ne la .kurasan. noi lu solri nu tolcanci kei tumla li'u cmene ke'a .i lo patfu be ky. cu se cmene zo .ibra'im. noi xrabo bangu cmene la. abra'am. i lo go'i cu vecnu lo bu'uzda

ni'o ca lo nu ky. ca'o co'a te pemci joi lo nu bilga lo nu jdice fi lo ky. cmene kei ky. cuxna lo'u .al. kai'an. le'u noi se smuni lu bersa lo bu'uzda vecnu li'u .i ca lo cedra be lo nu lo nunli'u cu clani lo temci kei va'o lo nu lo litru girzu cu so'emei kei lo jibri be lo patfu be ky. cu xamgu te prali .i se mu'i bo la .ibra'im. jai gau tadni fai ky. bu'u la .nicapur. noi barda je vajni tcadu .i la .omar. bu'u sutra lo nu ri ce lu'i sa'e la .abdul. kasem. e la .xasan. sabax. pedysi'u .i bo lo cimei goi cy. co'a je'a tolsei girzu .i lo go'i be fi'o kansa lu'a ri cu se li'i ge ge manci gi nu tadni gi pluka .i fi'o selsmi ro lo tadni pe ro lo cedra cy. lifri su'o lo pluka kalsa je fenki nicte pe lo vitno ba'u te salci

ni'o ca pa lo nu mo'u te salci kei pa lo cmima be cy. ku noi ta'o no da nau djuno lo ka ce'u mokau kei ke'a cu stidi lo nu cy. nupsi'u zo'e pe se cu'u lu .e'u .au ro lo ci lu'a mi'o roroi ze'e ba djusi'u .i mi'o gu'e simsa gi dunli simxu .i bo .ei lo nu go'i no roi ze'e ba tolcfa .i se mu'i bo lo ricfu ja misno pamoi be mi'o cu bilga .e'u lo nu sidju re lo re drata li'u .i se mu'i bo je'a nupsi'u

ni'o tu'e la .abdul. kasem. goi .a bu ky. ricfu ja misno binxo pamoi .i lo go'i noi ke'a goi ny. pu se cmene lo'u .nizam.ul.mulk. le'u cu pu co'a se jibri lo nu sidju lo nolraitru goi abu abu zi'e noi sa'e selcme lo'u .alp. arslan. le'u .i lo re pendo be .a bu ky. cu vitke .a bu ky. fi'o se morji lo se nupre .i .a bu ky. ji'a ja'a morji tu'u

.i zu'u lo go'i goi la .nizam. cu friti lo jibri la .omar. noi ku'i mu'igi ke'a na zanru gi'e cusku lu .i mi djica lo nu noda jibri mi .i sa'u lo nu mi jai se curmi fai lo ka tadni ze'e lo se djica be mi cu se friti be do xagrai li'u gi .a bu ky. ge jai gau zbasu lo tarci zgana dinju bu'u lo tcadu po'u la .ispa'an. zi'e goi .i bu gi co'a di'i dunda lo jdini ky.

.i baku zu'unai la .xasan. goi xy. zo'u tu'u xy. lo du'u se jibri binxo cu zanru .ije xy co'a gunka .i mu'i lo nu xy. mencre gi'e kulnu djuno kei xy. sutra lo ka co'a se nelci ny. i ku'i xy. co'a zekri pluta fi lo nu xy. binxo co basti .a bu ky. lo ka ce'u se jibri zo'e pe lo nolraitru .i la .nizam. noi prije gi'e vlipa pu kanpe lo nu go'i kei li so'a gi'e minde fi lo nu gau se morsi xy. i se si'u la .xasan. la .omar. se te se cpedu lo nalraitru lo ka na mrogau xy. ije ri zanru gi'e ku'i tolcru lo nu xy. xabju lo tcadu .i fi'o ji'a se bartu ty. boi xy. ru'i cenba .ei lo ka ce'u se zdani makau kei mu'i lo nu ko'a goi zo'e pe la .nizam. cu zukte lo ka jersi xy. kei lo ka ce'u catra xy. isemu'ibo xy. settse sisku lo ka ce'u snura lo ka'e nu la .nizam. gunta xy. kei kei lo'i ka'e se xabju be xy.

.i sa'e tu'e bu'u la poi xamsi vau kaspia ne'u stuzi la .elbruz. poi ke'a clani ke cmana su'o mei zi'e noi lo galtu bo traji je cmima be ke'a cu mitre li ji'i xa ki'o .i ti'e bu'u .e bu badydi'u gi'e jai se jdice xy. fai lo du'u xabju ma kau

.i xy. noi se kansa lo cmalu girzu ku'o co'a klama .i bu'u lo snime .e lo bisli ba lo nu cadzu su'o lo je'a ckape pluta kei .e lo nu koikla lo je'a barda je sraji kevna kei .e lo nu pagre lo jarki mutce kei baza lo nu klama kei djedi be li su'o kei xy. co'a viska lo noi cmana cpana gi'e turni pe'a zdani ku'o me la. alamut. goi .abu vau .uosai .i .abu se sruri lo bandu rirxe noi je'a lenku .i fi'o seldji lo nu nerkla kei se pluta pa da po'o noi muvdu cripu ga'u lo sraji kevna

.i ca lo pa re'u nunvi'a xy. facki lo du'u .a bu ka'e se gunta na ku kei gi'e jdice lo ka .au jitro .i ku'i ri'a gi selgunta ka'e na ku gi ka'e bapli ke jitro binxo na ku si'a .i ba lo nu xy. minde lo kansa lo ka viska be ce'u nalka'e kei xy. po'o crane klama gi'e cpedu lo ka ce'u joi lo ca'a jitro goi jy. cu casnu .i se mu'i bo co'a cripu co'u lo nu xy. mo'u klama fo lo no'a .i xy. klacpe jy. gi'e cusku lu mi ca bevri lo bakni skapi li'u .i xy. to'e polje lo skapi goi by. sy. i sei xy. cusku xy. pleji mu ki'o lo solji spisa jy. lo nu jy. dunda lo tumla poi kuspe by. sy. ku xy.

i mu'i gi jy. se nandu lo ka jinvi lo ka drani tirna kei kei gi'e djica lo nu viska lo solji gi xy. visygau jy. noi minde fi lo ka kancu lo'i spisa .i li mu ki'o ja'aku .uesai! .i va'o lo nu jy. jinvi lo ka canja fo lo jai fenki cu se zanru jy. pe se cu'u lu ko mi dunda lo solji .i je se mu'i bo ko cuxna lo stuzi poi djica li'u .i za'u re'u co'a cripu .i xy. barkla lo badydi'u goi by. dy. gi'e klama lo bitmu be fo by. dy. gi'e degji visygau lo loldi .i ku'i xy. se ba'i gi pejgau by. sy. gi derse'a lo grana gi'e co'a jgari lo clani dakfu noi katna by. sy. lo su'o jarki je clani noi xy. lu'i ke'a ri'a tu'a xy. jorne simxu .ibo xy. jai gau jorne lo se cupra skori fai lo bi'u nai grana .i je co'a cukla klama by. dy. i ba zi ku by. dy. je'a se sruri lo skori .i ja'e bo by. dy. co'a se ponse xy. uo! .i va'o lo nu lo xy. kansa pu ba'o sivni nerkla by. dy. kei lo ba'e ba'o jitro goi jy. cliva by. dy. se be'i ro lo mu ki'o solji spisa

ni'o co'a lo nu co'a se zdani by. dy. no'u la. alamut. goi .a bu kei xy. co'a binxo lo cizra

.i bu'u lo se bitmu no'u lo sivni pagbu be by. dy. bu'u lo nalselviska'e fi'o minde xy. zbasu lo jai bu'u je'a pluka goi py. zi'e noi bu'u ke'a melbi purdi gi'e minra joi klina rirxe gi'e carmi xlura gi'e prije tricu .i stuzi lo nu zdile joi pluka joi surla kei fi'o ku'i junri zgaku'i .i lo je'a pendo be xy. ku po'o jai se curmi fai lo nu djuno fi py. fe lo ka zasti .i sa'e py. se steci lo ka pa da zo'u ce'u se pilno fi da

.i ni'o sa'e xy. cuxna su'o lo dekto be lo citnau lu'i ro lo ro nanmu pe lo stuna .i mu'i bo lo se cuxna goi cy. cu tsali gi'a zukte carmi gi'a certu co damba .i bu'u la. alamut. goi .abu lo se cuxna cu se bregau ze'u lo masti be li su'o fi ro lo ka damba .i ca lo ro re'u bregau djedi fanmo xy. friti lo kukte sanmi .i ba lo nu sanmi xy. sivni ctigau cy. lo cizra xukmi .i va'o lo nu cy. sipna mutce kei cy. se bevri fi py. i ca lo nu cy. co'a cikna kei cy. se nandu co jinvi lo ka jetnu kei lo selzva .i sa'e cy. krici lo ka zvati lo cevni gugde .i ji'a se gugde so'i lo ninmu noi je'a melbi zi'e noi ba'e ke'a sipfa'ogau cy. fau so'i cinse nu jgari

.i ni'o sa'e se cfari lo detri be lo nu zdile joi pluka noi cy. no roi ze'e pu pensi ju senva lo simsa be ke'a .i ca lo nu co'a vanci kei joi nu citka lo selsne za'ure'u ctigau fi lo xukmi no'u lo spati zi'e noi jai rinka lo cizra .i lu'a cy. se bevri fi lo ckana

ni'o ca lo nu cy cikybi'o kei cy. carmi co cinmo .i sa'e no da pe'a jai ca'a sisti fai cy. noi ze'e ba ku lo ka ralci joi prami joi melbi ce'e lo ka pluka ce'e lo ka kukte pe'e je lo ninmu ce'e lo pu selzva ce'e lo cidja .ebo lo vanju cu se morji cy. i je'a simlu lo ka cy. senva ce'u noi ku'i je'a fasnu gi'e se zvati si'a cy. i xy. smacnigau cy. gi'e xusra lo du'u lo se viska be cy. je'a zasti .e lo du'u je'a bo lo selvi'a cu ceizda .e .ue lo du'u go cy. se xruti lo cevni tu'a lo ri zdani gi cy. co'a morsi va'o lo nu damba fau po'o sa'e lo ze'u te bregau noi ca lo bavlamdei cy. cliva la .alamut. ki'u ke'a

ni'o ku'i lo te bregau cu mo

i la .xasan. se galfi mutce .i sa'e xy. no'u lo pu jai gau ke se gugde cirko cu co'a jitro lo se lijda be lo se terpa be'o ku no'u lai .ismail. i ro lo nobli jitro je turni cu jai gau zukte co catra jersi lo se lijda no'u cy. i mu'i joi ki'u bo xy. co'a jamna ro lo bi'u nai turni mutce pe lo sa'e pagbu be lo munje zi'e goi ty. my. i xy. te xarni ty. my. boi cy. i cy. bredi ro zo'e gi'e na'e terpa lo da'i nu morsi .i sa'e cy. ba'e djica ri noi jaspu cy. boi xy. lo ka xy. xruti ce'u lo ceizda noi jai se nupre xy. boi cy. i cy. no roi fliba

.i mu'i lo nu lo spati xukmi no'u la .xacic. cu se citka cy. pu lo cy. te minde kei .a lo nu cy. noi ceizda djica carmi cu se minde la .xasan. kei cy. co'a se cmene zo .xacacin. i lai sivni catra ii

ni'oni'o jy. nanla

ni'o ca lo nu jy. jai nanca li xa kei lo jy. patfu goi py. dunda lo cipnrfalko goi fy. boi jy. gi'e minde jy. lo ka gau ce'u fy. tolcilce .i ta'o fu'e sei py. jungau be jy. lo'e cipnrfalko cu catra zi'o gi'e tsani turni fu'o .i fy. boi jy. nalnei gi'e ji'a se nalnei .i ge mu'i gi fy se ja'urxe'a gi jy. xanka gi lo se gusni bo simlu je kanla be fy. simlu lo ka ro roi zgana fy .i ri'a gi fy. katna gunta jy. va'o lo nu jy. boi fy. jibni gi ze'u lo jeftu be li su'o lo xance be jy. cu blucri .i du'o nai jy. boi py. ba'o cuxna lo xabju be lo cilce bei ze'u lo zmadu be lo nanca be'o cipnrfalko noi ja'a ru'e ku po'o tolcilce binxo kakne .i ku'i lo bi'u nai nanla cu troci mu'i lo nu se minde lo ri patfu kei .e lo nu se jgira be py. djica .i pamai jy. ge ze'u stali fy. gi ge jai gau ranji lo barda fai lo fy. nuncikna gi ji'a zgicu'u fi fy .i mu'i bo ti'e lo'e tatpi cipni cu za'e tolcilcybi'ogaufilzma .i re mai jy. cilre fi lo cipni tutci .i .e'i jy. jai gau visnalka'e cei broda fai fy. gi'e mu'i gi lo nu broda nardji gi na broda gi'e fi'o zilzu'e fe'u gi zutse bu'u lo se viska be fy ku po'o gi .a'o fy. lacri jy.

ni'o mu'i gi jy. pu ctigau fi'o xance ku gi fy. na citka .i ba za ku jy. citka carmi se ri'a lo nu katna lo jy. skapi .i ku'i lo nanla no'u jy. gleki lo cabna mu'i lo nu zabna farvi .e lo nu djica lo nu lo cipni cu se selsau vo'a se ja'e ji'a lo nu .e'i fy. citka lo ciblu be jy. .i je facki lo ka melbi kei joi ka lo noi cinla vau nalci be ce'u cu prije joi tsali kei fy .i bo sa'e ca lo nu fy. sfubu kei lo gusni fy. muvdu simsa .i ji'a fu'e mu'a ca lo co'i nu fy. cukla bo vofli je klama lo jy. xancidni kei jy. ja'a ru'e gleki krixa .i su'o roi ku fy. plipe lo jy. janco gi'e muvgau lo moklu lo jy. kerfa fu'o

ni'o ge jy. je'a facki lo kampa'i fy. gi ca gi jy. birti lo du'u tolcilce na je je'a tolcilce gi jy. klama lo patfu gi'e zgagau py. lo jy. terzu'e noi ba'a py. jgira .i ku'i sai jgira na gi'e ge jgari fy. noi tolcilce je lacri zi'o vau lo xance gi cnebo be fy. popygau .i "lu .i mi sei py. cusku pu minde do lo ka tibgau lo cipni" zo'u py. toljgari fy. noi loldi farlu .i "lu .i ku'i do jai te basti fi lo ka pamgau .i lo'e cipnrfalko cu na'e ke prami ke danlu pendo gi'e tsali joi kusru .i sa'e lo vi cipni zo'u se tolcilce na je spofu" li'u .i ba ku ca sa'e lo nu py. cliva jy. kei lo nanla cu klaku fi tu'a lo dalpe'o co'u lo nu py. minde lo selfu lo ka derse'a fy. .i ja'o jy. no roi ze'e ba klaku gi'e ze'e ba morji lo poi ka spogau kei joi ka se spogau ku'o se facki be jy. bei lo kampa'i

fa'o

ni'o la .alis. co'a tatpi lo nu zutse lo rirxe korbi re'o lo mensi gi'e zukte fi no da .i .abu cu so'u roi sutra zgana lo cukta poi my tcidu .i ku'i cy vasru no pixra ja nuncasnu .i ?lu ji'a ma prali ?sei la .alis. cu pensi? fi lo cukta poi vasru no pixra ja nuncasnu li'u?

ni'o .abu ca'o menli jdice (to se kai lo xagrai selka'e poi se curmi lo glare donri noi rinka lo nu .abu lifri lo nu sipydji je bebna toi) lo du'u xu kau lo nu pluka fa lo nu zbasu lo xrula linsi cu se vamji lo raktu poi nu sa'irbi'o gi'e crepu lo xrula .i ca bo suksa fa lo nu lo blabi ractu poi xunblabi se kanla cu bajra zo'a .abu

ni'o la'e di'u na'e ba'e mutce lo ka cizra .i je nai ji'a la .alis. cu jinvi lo du'u ba'e mutce lo ka nalfadni kei fa lo nu tirna lo nu la ractu cu sezysku ?lu .oi ro'a .oi ro'a mi lerci li'u? (to baku .abu ca lo nu pensi la'e di'u cu te sidbo ri lo du'u .ei ri .abu cizra .i ku'i ca ku ro ra simlu lo ka rarna toi) .i ku'i la .alis. ca lo nu la ractu ca'a lebna lo junla lo kosta daski gi'e catlu jy gi'e di'a sutra cu spaji sa'irbi'o ki'u lo nu lindi pagre lo menli be .abu fa lo si'o ri pu no roi viska lo ractu poi ponse lo kosta daski .a lo junla poi ry ke'a dy ka'e lebna .i .abu bai lo nu kucli cu bajra pagre lo foldi gi'e jersi ry gi'e .u'a viska lo nu ry canci mo'i ne'i lo barda ke ractu kevna noi cnita lo spabi'u


ni'o ba zi ku la .alis. mo'i ne'i jersi ry gi'e no roi pensi lo du'u ta'i ba'e ma kau .abu ba za'u re'u bartu

ni'o lo ractu kevna cu ve'a tubnu sirji gi'e suksa nitsalpo .i tai suksa ja'e lo nu la .alis. na zifre lo nu ze'i ji'a sai pensi lo nu sezydicra kei pu lo nu .abu ca'o farlu fo lo condi mutce jintyke'a

ni'o ga lo jintyke'a cu mutce lo ka condi gi .abu mutce lo ka masno lo nu farlu .i ni'i bo lo nunfarlu temci cu mutce banzu lo nu catlu lo sruri gi'e kucli lo du'u ma kau ba zi fasnu .i pa mai .abu troci lo nu catlu lo cnita gi'e facki lo du'u .abu ma kau klama .i ku'i dukse lo ka manku kei lo nu ka'e viska .i re mai .abu catlu lo mlana be lo jintyke'a gi'e facki lo du'u my culno lo se kajna tanxe jo'u lo cukta kajna .i .abu viska lo so'o cartu jo'u lo so'o pixra vu'o noi dandu lo so'o genxu .i .abu lebna lo botpi lo kajna ca lo nu lampagre .i by se tcita ?lu NAJNIMRE TITYJDU li'u? gi'e ku'i .u'a nai kunti .i .abu mu'i lo nu terpa lo nu catra da cu na djica lo nu falcru lo botpi .i se ki'u bo .abu suksa lo nu punji by lo se kajna tanxe poi .abu ke'a farlu lampagre

ni'o ?lu uo ?sei la .alis. cu pensi? mi ba lo nu farlu tai ti cu ba na xanka lo nu farlu fo lo serti .i ?lu ua virnu ?sei lo lanzu fi mi ba jinvi? li'u? .i .u'o mi no da cusku va'o ji'a sai lo nu mi farlu fi lo drudi be lo zdani (to sa'a la'e di'u la'a sai jetnu toi) li'u?

ni'o mo'i ni'a mo'i ni'a mo'i ni'a .i xu lo nu farlu cu no roi mulno .i ?lu mi kucli lo du'u mi ca minli li xo kau lo ni farlu ?sei .abu cladu cusku? .i ia mi pu'o jibni lo midju be lo terdi .i ka'u minli li vo ki'o lo ni cnita (to sa'a la .alis. pu cilre so'o da la'e di'u lo ckule .i zu'u lo cabna ki'u lo nu no da .abu tirna cu na ba'e mutce mapti lo nu jarco lo ka djuno .i zu'u nai lo nu rapsku cu xamgu .abu lo nu cilre toi) .i ie se'i lo se minli cu jibni drani .i ku'i mi kucli lo du'u ma kau ti bernanjudri gi'e sunsicyjudri li'u? .i (to la .alis. na sai djuno lo du'u ma kau smuni ga zo bernanjudri gi zo sunsicyjudri .i ku'i .abu jinvi lo du'u melbi je banli valsi toi)

ni'o ca ku .abu cu za'u re'u co'a co'e .i ?lu mi kucli lo du'u xu kau mi ba farlu ba'e pagre lo terdi .i ba xajmi fa lo nu tolcanci lo jbini be lo prenu poi cadzu fau lo nu lo stedu cu cnita .i pe'i bu'u lo smudukti (to sa'a ca ku .abu lo nu no da tirna cu gleki ki'u lo nu lo valsi na sai drani sance toi) .i ku'i .ei mi te preti lo gugde lo du'u ma kau cmene .i ?lu pau doi ninmu ti nuzlo gi'i sralo li'u? (to sa'a .abu ca lo nu tavla cu troci lo nu krorinsa .i xanri ko fa lo nu krorinsa ca lo nu farlu .i xu do snada toi) .i ny ba jinvi lo du'u mi toldjuno ke cmalu nixli kei fo lo nu mi te preti .i .ei mi na te preti .i la'a cu'i mi viska lo nu ba'o ciska lo cmene da li'u?

ni'o mo'i ni'a mo'i ni'a mo'i ni'a .i ka'e zukte no drata be la'e di'e .i se ki'u bo la .alis. za'u re'u co'a tavla .i ?lu ju'o la .dinas. ca lo cabnicte ba mutce lo ka claxu mi (to sa'a la .dinas. cu mlatu toi) .i .a'o da ba morji tu'a lo dy ladru palta ca lo sanmi tcika .i doi .dinas. noi dirba mi do'u .au do mi kansa lo nu vi cnita .i .u'u no smacu cu zvati lo vacri .i ku'i do ka'e kavbu lo volratcu noi ka'u mutce lo ka simsa lo smacu .i ku'i .a'u xu lo mlatu cu citka lo volratcu li'u? .i ca ku la .alis. co'a sipydji lifri gi'e di'a senva sezysku ?lu xu lo mlatu cu citka lo volratcu .i xu lo mlatu cu citka lo volratcu li'u? .e su'o roi bo ?lu xu lo volratcu cu citka lo mlatu li'u? .i ku'i lo du'u porsi ma kau cu na vajni mutce ki'u lo nu .abu ka'e spuda no lo re preti .i .abu lifri lo nu pu'o sipna kei gi'e pu zi co'a senva lo nu .abu xanjaisi'u cadzu kansa la .dinas. gi'e cusku ?lu ju'i doi .dinas. ko mi jungau lo jetnu .i xu do su'o roi citka lo volratcu li'u? .i ca bo suksa fa lo nu .abu lo cpana be lo derxi be lo grana jo'u lo sudga pezli mo'u farlu

ni'o la .alis. na sai se xrani gi'e zi sanli fi lo jamfu gi'e catlu lo gapru noi ku'i manku mulno .i crane .abu fa lo drata ke clani vorme .i la blabi ractu cu za'o se viska gi'e sutra lo nu litru vy .i .ei la .alis. na denpa .i .abu klama tai tu'a lo brife gi'e ja'a ru'e snada lo nu tirna lo nu ry cusku ?lu .oi doi lo mi kerlo jo'u zbikre ca'o mutce lerci binxo li'u? .i .abu jibni trixe ry ca lo nu carna lo kojna .i ku'i ry ca na za'o se viska .i .abu facki lo du'u ri zvati lo clani je dziseldru kumfa noi se gusni fi lo se linji noi dandu lo drudi

ni'o lo kumfa cu se sruri lo so'i vorme .i ku'i ro ri cu stela ganlo .i la .alis. ca lo nu ba'o litru lo pa moi mlana .e lo drata gi'e troci tu'a ro vorme cu badri cadzu bu'u lo midju gi'e kucli lo du'u ta'i ma kau .abu ba za'u re'u bartu

ni'o ?lu ue cizra selga'e ?sei la .alis. cu cusku? .i ru'a ju'o mi se polje tai tu'a lo darvistci li'u?

ni'o ca'a co'e .i ca ku .abu centre li so'u re mu .i lo flira be .abu cu cambi'o se ja'e lo nu pensi lo nu ca ku .abu mapti lo cmalu vorme lo ka pagre fi lo melbi purdi .i ku'i pa mai .abu denpa lo nu zgana lo du'u xu kau za'o brajdika .i .abu milxe lo ka xanka la'e di'u .i ?lu cumki fa lo nu se fanmo ?sei la .alis. cu sezysku? lo nu mi mo'u canci tai tu'a lo lakyga'a fagri .i mi kucli lo du'u mi ma kau simsa va'o da'i la'e di'u li'u? .i .abu troci lo nu se xanri lo du'u lo lakyga'a fagri ma kau simsa ba lo nu lo lakyga'a cu se gusydicra .i ku'i na ka'e morji lo nu viska lo tai dacti

ni'o ba za ku .abu ca lo nu facki lo du'u no drata cu fasnu cu jdice lo nu zi klama lo purdi .i ku'i la .alis. uu ca lo nu tolcliva lo vorme cu facki lo du'u .abu tolmorji tu'a lo cmalu ke solji ckiku .i ca lo nu ba'o xruti lo jubme te zu'e lo nu cpacu cy cu facki lo du'u lo ni .abu galtu cu na banzu lo nu cpacu cy .i .abu viska cy fi'o klina lo blaci .i .abu traji troci lo nu cpare pa lo tuple be lo jubme .i ku'i ty dukse lo ka se sakli .i .abu uu ca lo nu tatpi lo nu troci cu zutse gi'e klaku

ni'o ?lu .e'e no da do prali lo nu tai klaku ?sei la .alis. cu kinli sezysku? .i .e'u ko ca zi sisti li'u? .i .abu ta'e sezystidi lo xamgu mutce (to ku'i ta'e nai mapti zukte toi) gi'e su'o roi tai junri sezytolzarsku ja'e lo nu gasnu lo nu lo se klaku cu zvati lo kanla .i .abu morji lo nu pa roi troci lo nu darxi lo kerlo be .abu kei mu'i lo nu .abu tcica .abu ca lo nu .abu fapro .abu lo nu kelcrkroke .i lo vi cizra verba cu mutce lo ka nelci lo nu sruma lo du'u du lo re prenu .i ?lu ku'i no da mi ca prali ?sei la .alis. uu cu pensi? lo nu sruma lo du'u mi du lo re prenu .i .oi lo ve vimcu be fi mi na banzu lo nu marji fi lo ba'e pa se sinma prenu li'u?

ni'o lo nu .abu catlu cu ba zi se farna lo cmalu ke blaci tanxe noi cnita lo jubme .i .abu kargau ty gi'e facki lo du'u nenri ty fa lo cmalu mutce titnanba noi bu'u ke'a lo valsi po'u ?lu KO MI CITKA li'u? se morna lo sudjba .i ?lu .ai mi ti citka ?sei la .alis. cu cusku? .i mi va'o lo nu da'i gau ti mi braze'a cu snada lo nu cpacu lo ckiku .i mi va'o lo nu da'i gau ti mi cmaze'a cu kakne lo nu reskla ni'a lo vrogai .i se ki'u bo mi va'o ro fasnu cu kakne lo nu klama lo purdi .i na vajni mi fa lo du'u ma kau ca'a fasnu li'u?

ni'o .abu citka lo spisa gi'e xanka sezysku ?lu fa'a ma .i fa'a ma li'u? gi'e punji lo xance lo cpana be lo stedu te zu'e lo nu ganse lo nu sy banro fa'a ma kau .i .abu mutce lo ka spaji lo nu facki lo du'u .abu stodi lo ka barda .i li'a la'e di'u ta'e fasnu ca lo nu citka lo titnanba .i ku'i la .alis. tai se tcaci lo nu kanpe lo nu no na'e tolfadni cu fasnu .i ja'e bo simlu lo ka tolzdile gi'e bebna kei fa lo nu lo nunjmive cu ca'o fadni

ni'o .abu co'a batci gi'e ba zi mo'u citka lo titnanba

ni'o ?lu cizra je ci'izra ?sei la .alis. cu krixa (to .abu tai se spaji ja'e lo nu ze'a tolmorji lo nu ta'i ma kau tavla bau lo drani lojbo toi)? .i ca ku mi se tolplo tai tu'a lo brarai darvistci .i co'o jamfu (to sa'a lo jamfu ca'o binxo lo tai darno ja'e lo nu jy jibni fi'o te simlu .abu lo na ka'e se viska toi) .i uu doi cmalu jamfu ma do ba dasygau lo cutci jo'u lo smoka doi dirba .i ju'o mi na ba ka'e go'i .i mi ba mutce dukse lo ka darno do kei lo nu kurji do .i ko renvi ta'i lo do xagrai selka'e .i ku'i .ei mi jy xendo ?sei la .alis. cu pensi? .i va'o da'i na'e bo la'e di'u ju'o cu'i jy na cadzu ve ka'a lo mi se djica .i ua .ai mi dunda ca ro xisyjbenunsla lo cnino cutci re mei li'u?
ni'o .abu ca'o platu lo nu co'e ta'i ma kau .i ?lu .ei lo cutci cu se mrilu ?sei .abu pensi? .i ba xajmi fa lo nu da benji lo seldu'a lo jamfu be da .i ua lo judri ba simlu lo ka cizra .i ?lu

la selsi'a ke pritu jamfu be la .alis.

bu'u la fagzda lolgai

ne'a lo fagju'e

(to la .alis. cu prami benji toi)

li'u? .i ue mi bebna tavla li'u?

ni'o ca ku lo stedu be .abu cu janli lo drudi be lo kumfa .i je'u .abu ca mitre li za'u re pi mu .i .abu ze'i lebna lo cmalu ke solji ckiku gi'e sutra klama lo purdi vorme

ni'o la .alis. uu zo'u: lo nu mlana vreta gi'e catlu lo purdi se pi'o pa kanla cu jimte lo se zukte lo ka .abu kakne ce'u .i lo nu pagre cu nalcumki traji .i .abu zutse gi'e za'u re'u co'a klaku

ni'o ?lu .ei do ckeji ?sei la .alis. cu cusku? .i do barda nixli (to sa'a ju'o drani toi) .i .i'e nai ca'o tai klaku .i le'o ko ca sisti li'u? .i ku'i .abu za'o klaku lo litce be li so'i ja'e lo nu .abu se sruri lo barda lalxu noi centre li ji'i pa no lo ka condi kei gi'e preja lo xadba be lo kumfa

ni'o ba za ku .abu tirna lo nu cmalu stapa lo darno kei gi'e sutra lo nu sudgau lo kanla te zu'e lo nu viska lo nu ma kau klama .i klama fa la blabi ractu noi xruti gi'e melbi dasni gi'e jgari lo blabi ke kanba gluta re mei fa'u lo barda bifpra lo re xance .i ry sutra bajra klama gi'e sezysku ?lu .oi la noltroni'u zo'u: ba'a ny ba cilce fengu va'o lo nu mi gasnu lo nu ny denpa li'u? .i la .alis. tai cinmo lo ka tolpacna kei ja'e lo nu bredi lo nu cpedu lo nunsidju ma kau .i se ki'u bo .abu ca lo nu la ractu cu jibni cu co'a cusku se pi'o lo lauble je toldarsi voksa ?lu pe'u doi ractu li'u? .i la ractu cu suksa se jenca gi'e falcru lo blabi ke kanba gluta jo'u lo bifpra gi'e bajra mo'i ne'i lo manku se rai lo kamsutra

alis-1book5.jpg
ni'o la .alis. cu lebna lo bifpra jo'u lo gluta gi'e co'a pilno by mu'i lo nu lo kumfa cu glare .i ca bo ca'o cusku ?lu .oi ue ro da cizra ca lo cabdei .i ca lo purlamdei ro da fadni fasnu .i mi kucli lo du'u xu kau da galfi mi ca lo nicte .i .ei mi pensi .i xu mi me mi ca lo nu mi cikna binxo ca lo zi cerni .i pe'i ru'e ba'a nai mi cinmo lo ka frica milxe .i ku'i va'o lo nu mi na me mi cu jersi preti fa lo du'u mi me ma kau .i la'e di'u cu barda nabmi li'u? .i .abu co'a pensi ro lo verba poi ke'a .abu slabu gi'e mintu lo ka ce'u nanca ma kau ku'o te zu'e lo nu jdice lo du'u xu kau cumki fa lo nu da .abu ba'o galfi su'o me vy

ni'o ?lu ju'o mi na me la .adas. ?sei .abu cusku? .i ki'u bo ge lo kerfa be ri cu clani sarlu gi lo me mi moi cu na sai sarlu .i ji'a ju'o mi na me la .mabel. .i ki'u bo ge mi djuno lo so'i vrici gi my .y djuno lo tolmutce .i ji'a ge my me my gi mi me mi .i .oi ue ro da cfipu .i mi mi cipygau lo ka ca djuno ro da poi mi pu djuno .i pilji li vo li mu fa li pa re .i pilji li vo li xa fa li pa ci .i pilji li vo li ze fa .y .i .oi mi ba no roi snada tu'a li re no va'o lo nu tai masno .i ku'i lo pilji porsi na vajni .i .e'u troci tu'a lo tedyske .i la .londn. cu raltca la .paris. .i la .paris. cu raltca la .romas. .i la .romas. si si la'e di'u naldrani ju'o .i ju'o da pu galfi mi la .mabel. .i mi troci lo nu cusku la'e ?lu ua lo cmalu li'u? li'u? .i .abu punji lo kruca xance lo tuple tai lo nu cusku lo se cilre kei gi'e co'a sitsku .i ku'i lo voksa cu se sance lo rufsu je cizra .i lo valsi na mintu lo se tcaci

.i ua lo cmalu krokodilocu zengau lo ky rebla

si'u lo djacu pe la .nilos.lo ka camri'ojvebla

.i ua lo jgalu ja'a tinsaje cnici preja panra

.i lo cmafi'e cu se rinsalo cisma xedja ganra

ni'o .abu ca lo nu cusku di'u cu fa'a ni'a catlu lo xance gi'e se spaji lo nu viska lo nu .abu pu ca'o dasni pa lo cmalu ke blabi ke kanba gluta pe la ractu ze'a lo nu tavla .i ?lu mi kakne ti ma ?sei .abu pensi? .i ja'o mi za'u re'u jdika lo ka barda li'u? .i .abu sa'irbi'o gi'e klama lo jubme te zu'e lo nu sezmerli fi jy .i facki lo du'u ca centre li ji'i mu no gi'e sutra lo nu ca'o jdika .i ba zi facki lo du'u rinka la'e di'u fa lo nu jgari lo bifpra .i .abu sutra falcru by pu lo nu zi mo'u sai jdika

ni'o ?lu ba'e ja'a jibni rivbi ?sei la .alis. noi na toltce lo ka terpa lo nu suksa cenba kei kei gi'e ku'i mutce lo ka gleki lo nu ca'o zasti cu cusku? .i .e'e ca ku mi klama lo purdi li'u? .i .abu bajra se rai lo kamsutra fa'a lo cmalu vorme .i ku'i .oi lo cmalu vorme cu za'u re'u ganlo .i lo cmalu ke solji ckiku za'u re'u vreta lo blaci jubme .i ?lu lo tcini ro da xlamau ?sei lo se kecti verba cu pensi? .i ki'u bo mi no roi pu cmalu tai ti .i no roi .i ju'a ty mutce lo ka xlali je'u li'u?

ni'o ca lo nu .abu cusku lo di'u valsi kei lo jamfu be .abu cu sakli .i ba zi ku lo nu jaurjanli zo'u: .abu jinru lo silna djacu fe'e co'u lo firji'o .i pa moi sidbo fa lo nu .abu ba'o farlu lo xamsi .i ?lu va'o la'e di'u mi ka'e xrukla fu lo trene ?sei .abu sezysku? li'u? (to la .alis. pu klama lo xamsi korbi pa roi lo nunjmive gi'e ja'e bo jinvi lo du'u ro pagbu be lo glico korbi cu se zvati so'o jinru minji noi nenri lo xamsi ku'o .e so'o verba noi kakpa lo canre lo loldi lo mudri canpa ku'o .e lo porsi be fi lo xotli be'o .e lo trene tcana noi trixe py toi) .i ku'i ba zi .abu sanji lo nu .abu jinru lo lalxu pe lo se klaku poi .abu klaku ke'a ca lo nu .abu mitre li re pi mu

ni'o je'u lo cizra simlu gunma cu jmaji lo se lalxu .i lo cipni zo'u: lo pimlu cu dandu .i lo danlu zo'u: lo kerfa cu jibni snipa .i lo ro mei zo'u: cilmo carmi gi'e fengu gi'e na kufra

ni'o lo pa moi preti cu li'a du'u ta'i ma kau za'u re'u sudga .i casnu la'e di'u .i ba bo zi lo mentu be li so'u cu simlu lo ka rarna kei fa lo nu la .alis. ca'o pendo tavla lo ro mei tai lo nu da'i ri .abu cu slabu ze'a lo nu .abu jmive .i je'u .abu cu ze'u daupro la cipnrlori noi uo badri carna gi'e cusku ?lu mi do tolcitmau gi'e ja'e bo junmau li'u? po'o .i la'e di'u zo'u: la .alis. na curmi se cau lo nu djuno lo du'u ly nanca ma kau .i la cipnrlori cu je'a tolbre lo nu jungau fi lo du'u ly ma kau nanca .i ja'e bo no drata cu se cusku

ni'o ro mai la smacu noi simlu lo ka catni lo ro mei cu krixa ?lu ko zutse doi ro do gi'e jundi mi .i ba'e mi do ba zi sudgau li'u? .i lo ro mei ca zi zutse gi'e barda djine .i la smacu cu midju .i la .alis. cu ca'o xanka catlu sy ki'u lo nu .abu birti lo du'u .abu co'a bilma bai lo nu na ba zi sudga

ni'o ?lu ta'a ?sei la smacu cu vajni simlu cusku? .i xu ro do bredi .i la'e di'e cu sudrai lo ro se djuno be mi .i .e'o ro ko smaji .i ?lu la .uiliam. poi jamji'a zi'e noi lo jdaja'a cu zanru lo jamna te zukte be fi ke'a cu ze'i trubi'o lo glipre noi ke'a djica lo turni gi'e pu mutce lo ka se tcaci lo nu flacau trubasti gi'e jamji'a .i la .eduin. jo'u la .morkar. vu'o noi turni la .mersias. fa'u la .nortumbrias. li'u? li'u?

ni'o ?lu .o'u nai ?sei la cipnrlori cu cusku je desku? li'u?

ni'o ?lu ke'o pe'u ?sei la smacu cu frumu cusku je ke ku'i clite mutce? .i xu do cusku ? li'u?

ni'o ?lu mi na go'i ?sei la cipnrlori cu sutra cusku? li'u?

ni'o ?lu mi pu jinvi lo du'u ja'a go'i ?sei la smacu cu cusku? .i mi di'a cusku .i ?lu la .eduin. jo'u la .morkar. vu'o noi turni la .mersias. fa'u la .nortumbrias. cu xusra se va'u .ubu .i je la .stigand. ji'a sai noi naijgi ke banli jdatro la .kanterburis. cu facki fi da fe lo du'u xamgu sidbo li'u? li'u?

ni'o ?lu facki fi ba'e ma ?sei la datka cu cusku? li'u?

ni'o ?lu ?lu facki fi ba'e da li'u? ?sei la smacu cu spuda co fengu milxe? .i li'a do djuno lo du'u ma kau smuni zo da li'u?

ni'o ?lu mi ja'a djuno lo du'u ma kau smuni zo da kei ca lo nu mi facki ?sei la datka cu cusku? fi da noi so'e roi pipybanfi ja curnu .i lo preti zo'u: fi ma facki fa lo banli jdatro li'u?

ni'o la smacu na sanji lo di'u preti gi'e sutra lo nu di'a cusku ?lu ?lu facki fi da fe lo du'u xamgu sidbo fa lo nu kansa la .edgar.atelin. lo nu penmi la .uiliam. gi'e friti lo trumapku .ubu .i lo se tarti be la .uiliam. ca lo nu cfari cu milxe .i ku'i lo nuntolclite be lo .ubu normano li'u? .i pei doi do iu ?sei sy di'a cusku je ca bo carcra be la .alis.? li'u?

ni'o me la blabi ractu noi masno bajra xruti gi'e xanka ke sruri catlu ca lo nu klama kei tai lo nu ry da pu cirko .i .abu tirna lo nu ry lauble sezysku ?lu .oi la noltroni'u .i .oi la noltroni'u doi dirba xance be mi doi skapi be mi doi zbikre be mi zo'u: ny da mi ba catrymi'e ju'o sai .i jo ro mabrnfuru cu mabrnfuru .i mi ko'a ma falcru li'u? .i la .alis. zi smadi lo du'u ry sisku lo bifpra .e lo blabi ke kanba gluta re mei .i .abu noi xendo cu co'a sisku ko'a .i ku'i ko'a na se viska .i ro da ba lo nu .abu limna lo lalxu cu simlu lo ka ba'o cenba .i lo barda kumfa poi vasru lo blaci jubme .e lo cmalu vorme cu ba'o mulno canci

ni'o ba zi ku la ractu cu sanji la .alis. noi ru'u sisku ku'o gi'e fengu kixsku fi .abu fe ?lu ue doi .merian. do ma zukte bu'u lo bartu .i ko ca bajra klama lo zdani gi'e bevri lo gluta re mei .e lo bifpra mi .i ko sutra li'u? .i la .alis. tai terpa ja'e lo nu .abu zi bajra fa'a lo farna poi ry jarco ku'o gi'e na troci lo nu ciksi lo se srera be ry

ni'o ?lu tu jinvi lo du'u mi tu zdase'u ?sei .abu ca lo nu bajra cu sezysku? .i tu ba se spaji lo nu facki lo du'u mi me ma kau .i ku'i .e'e mi bevri lo bifpra .e lo gluta tu .y va'o lo nu da'i mi tolcri li'u? .i .abu ca lo nu cusku di'u cu penmi lo cnici ke cmalu zdani noi lo ke'a vrogai cu se dandu lo carmi lastu tapla noi lo cmene po'u ?lu blabi ractu li'u? ba'o se ciska fi ke'a .i .abu nerkla se cau lo nu vrodarxi kei gi'e sutra lo nu serti cpare kei gi'e terpa lo nu penmi lo ca'a me la .merian. gi'e gau barkla lo zdani pu lo nu tolcri lo bifpra .e lo gluta

ni'o ?lu ua cizra ?sei la .alis. cu sezysku? fa lo nu mi selfu lo ractu .i ru'a za'u mai la .dinas. mi ba minde li'u? .i .abu co'a se xanri lo klesi be lo cuntu poi da'i fasnu .i ?lu doi .nix.alis. ko ca klama ti gi'e bredi lo nu cadzu li'u? .i ?lu mi ba zi klama doi kurji .i ku'i .ei mi jundi lo vi kevna gi'e fanta lo nu lo smacu cu barkla li'u? .i ?lu ku'i ia nai curmi ?sei la .alis. di'a co'e? lo nu la .dinas. cu stali lo zdani va'o lo nu dy co'a tai minde lo prenu li'u?

ni'o ca ku .abu zvati lo cnici ke cmalu kumfa noi lo jubme cu lamji lo canko be ke'a gi'e se cpana (to du'i lo .abu se pacna toi) lo bifpra .e ji'i ci cmatce ke blabi ke kanba gluta re mei .i .abu lebna lo bifpra .e pa lo gluta re mei gi'e pu'o cliva lo kumfa ca lo nu catlu fa'a lo cmalu botpi noi sanli lo jibni be lo minra

ni'o ca lo ca krefu no da by tcita fi'o jufra ?lu ko mi pinxe li'u? .i ku'i .abu gacri vimcu gi'e punji by lo .abu ctebi .i ?lu ju'o ca ro nu mi pinxe ja citka da kei ?sei .abu sezysku? ba'e de poi cinri cu fasnu .i se ki'u bo mi ba zgana lo nu lo vi botpi ma kau gasnu .i .a'o ti gasnu lo nu mi za'u re'u banro lo barda .i mi mutce lo ka tatpi lo nu tai cmatce li'u?

ni'o ja'a ca'a gasnu la'e di'u .i go'i pu lo se pacna be .abu .i pu lo nu .abu mo'u pinxe lo xadba be lo se botpi kei lo stedu be .abu ca'o catke lo drudi .i .abu bilga lo nu korcu kei lo nu marbi lo cnebo lo nu porpi .i .abu sutra lo nu punji lo botpi kei gi'e sezysku ?lu banzu .i .a'o mi co'u banro .i ca ku mi na ka'e pagre lo vorme .i .au mi na pu pinxe lo tai mutce li'u?

