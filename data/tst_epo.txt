Estis la profitulo, kiun surhavantan siajn malpurajn shuojn oni trovis en sia lito, kiam oni vespere malfrue hejmighis. La profitulo, kiu fumis nesiajn cigarojn, kaj uzis nesian tabakon kaj bruligis nesian karbonon kaj rigardis en nesiajn shrankojn kaj eluzis nesiajn shuojn kaj surmetis malpropran jakon, kiam li devis iri hejmen tral pluvo. La profitulo, kiu chiam venigis ion je alies nomo; kiu kvazau regho trinkis ghinon sur la teraso del kafejo `Hollandais' kontraul mono del aliaj; kiu prunteprenis ombrelojn, kiujn li neniam redonis; kiu tiom hejtis la brokantan fornon de Bavink, ke ghi krevis; kiu portis la duoblajn kolumojn de sia frato kaj pruntedonis librojn de Appi, kaj vojaghis al eksterlando, kiam li denove trompis sian patron, kaj portis kostumojn, kiujn li neniam pagis.