Изследване на израелски учени, ръководени от Еран Сегал, показва модел на многообразието. В проучването участвали 800 доброволци, на които учените следели всекидневно нивата на кръвна захар. Хората приемали едни и същи храни, но имали различни нива на кръвна захар и това не се дължи само на различните възрастови групи и рискови фактори като наследствени заболявания и наднормено тегло. Разликите останали дори когато хората били групирани по сходни данни. Тогава индексът на кръвната захар също бил различен.
Учените открили, че разликата се дължи на микробите, които се крият в нас. Хората споделят само 20% едни и същи микроби, а всички останали 80% са строго индивидуални. Нашите чревни микроби и микробния ни профил определят колко бързо организмът разгражда храната и я превръща в глюкоза. Според учените това има много по-силен ефект от вида въглехидрати, които изяждаме. За това някои хора могат да ядат картофи и хляб, без това да им се отразява на фигурата.
